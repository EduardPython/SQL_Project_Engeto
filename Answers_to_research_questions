## 1.	Rostou v průběhu let mzdy ve všech odvětvích, nebo v některých klesají?

(SQL – řádek 55)

Mzdy ve všech sledovaných odvětvích od roku 2006 do roku 2018 rostou. Nicméně růst mezd nebyl lineární a v některých letech byl zaznamenán meziroční pokles. 
Největší meziroční pokles zaznamenalo odvětví Peněžnictví a pojišťovnictví v roce 2013, kdy se průměrná mzda snížila o -8,91 % z 50 254 Kč v roce 2012 na 45 775 Kč v roce 2013.
Z celkových 228 měření byl pokles mzdy zaznamenán u 23 výsledků, což představuje přibližně 10 % ze všech měření.
Největším nárůstem mezd se pyšní odvětví Zdravotní a sociální péče, kde byla v roce 2018 průměrná mzda o 76,9 % vyšší než v roce 2006. Obor Zdravotní a sociální péče drží dlouhodobě průměrné mzdy těsně nad celkovým průměrem mezd ve všech odvětvích. Následují odvětví Zemědělství, lesnictví, rybářství, Zpracovatelský průmysl a odvětví Kulturní, zábavní a rekreační činnosti, u kterých se mzdy zvýšily o více než 70 %.
Nejmenší nárůst mezd byl zaznamenán v odvětví Peněžnictví a pojišťovnictví, kde byla v roce 2018 průměrná mzda o 36,3 % vyšší než v roce 2006. Nicméně, i přesto patří Peněžnictví a pojišťovnictví spolu s odvětvím Informační a komunikační činnosti k nejlépe placeným oborům, zatímco obory Zemědělství, lesnictví, rybářství a Kulturní, zábavní a rekreační činnosti patří mezi odvětví s nejnižšími platy.

## 2.	Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd? 

(SQL – řádek 126)

Pro určení množství mléka a chleba, které je možné zakoupit za průměrnou mzdu v prvním a posledním dostupném srovnatelném období, byl použit podklad s průměrnou mzdou. Průměrná měsíční mzda byla zprůměrována za všechna odvětví v ČR a poskytuje nám obecný předpoklad o tom, kolik si bylo možné v daných obdobích koupit chleba a mléka z průměrného platu. Výsledek slouží pro porovnání kupní síly obyvatel a týká se jen uvedených komodit.
V roce 2006 bylo za průměrnou cenu chleba 16,12 Kč a průměrnou mzdu 20 753,78 Kč možné nakoupit 1 287,18 kg chleba nebo 1 437 litrů mléka za průměrnou cenu 14,44 Kč. 
V roce 2018 bylo za cenu 24,24 Kč a průměrnou mzdu 32 536 Kč možné nakoupit 1 342 kg chleba nebo 1 642 l mléka za průměrnou cenu 19,82 Kč. 
Lze tedy předpokládat, že z pohledu dostupnějšího chleba a mléka se v posledním srovnatelném období kupní síla obyvatel zvýšila.


## 3.	Která kategorie potravin zdražuje nejpomaleji (je u ní nejnižší procentuální meziroční nárůst)?

(SQL – řádek 167)

Ceny potravin za období let 2006 až 2018 jsou porovnávány na základě nominálních dat, která zohledňují pouze absolutní hodnotu ceny v daném časovém období, bez ohledu na výši mezd, kupní sílu obyvatel, inflaci a další faktory.

Cukr krystalový patří mezi potravinové kategorie, jejichž cena se zvyšovala nejméně. Výsledky ukazují, že cena této kategorie se meziročně dokonce snižovala, a to průměrně o -1,92 %. V období od roku 2006 do roku 2018 se průměrná cena za 1 kg cukru postupně zvyšovala a klesala z původních 21,73 Kč v roce 2006, na konečných 15,75 Kč v roce 2018.
Na druhé straně, největší meziroční procentuální nárůst byl zaznamenán u paprik. Jejich cena se zvyšovala průměrně o 7,29 %.
Nejvyšší procentuální nárůst ceny potravin při porovnání roků 2006 a 2018 byl zaznamenán u másla, navýšení o 98,37 %. Následují vaječné těstoviny s 83,45 %, paprika s 71,25 % a rýže s 69,94 %.
K výraznému zlevnění v období let 2006 až 2018 došlo u cukru a rajských jablek, s poklesem cen o -27,52 % a -23,07 %.
K největšímu meziročnímu zdražení v období let 2006 až 2018 došlo u paprik mezi lety 2006 až 2007, a naopak nejvíce zlevnila rajská jablka, bylo to rovněž v letech 2006 až 2007.

## 4.	Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?

(SQL – řádek 250)

V žádném z roků, které byly zkoumány, nepřesáhl meziroční nárůst potravin hranici 10 %. 
Největší meziroční nárůst potravin byl zaznamenán v roce 2017, a to ve výši 9,63 %.
V roce 2013 byl zaznamenán nejvyšší rozdíl mezi nárůstem cen a mezd, a to ve výši 6,66 %. V tomto roce se ceny potravin oproti roku předchozímu zvýšily o 5,1 %, zatímco mzdy poklesly o -1,56 %. 
V roce 2010 dosáhl meziroční nárůst průměrných cen a mezd stejné úrovně.


## 5.	Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?

(SQL – řádek 327)
Na základě analýzy průměrného růstu cen potravin, mezd a HDP v letech 2006–2018 nelze s jistotou potvrdit ani vyvrátit danou hypotézu. I když existuje jistá kauzalita, tato závislost se projevila nepravidelně a není jednoznačná pro všechny roky.
Například v roce 2015 je patrný výrazný růst HDP o 5,39 %, ale průměrné ceny potravin ve stejném i v následujícím roce klesaly. Na druhé straně v roce 2012 došlo ke snížení HDP, ale ceny potravin i mzdy v následujících letech rostly. V roce 2013 je vidět menší pokles HDP o -0,05 %, ale ceny potravin stouply a mzdy klesly. V roce 2009 došlo k výraznému poklesu HDP o -4,66 %, ale ceny potravin se naopak snížily a mzdy rostly.
Z dostupných dat lze tedy vyvodit, že výška HDP nemá jednoznačný vliv na změny cen potravin nebo platů. Průměrné ceny potravin, stejně jako průměrné mzdy, mohou stoupat i klesat nezávisle na vývoji HDP.
V období od roku 2006 do 2018 převládaly mezi všemi sledovanými kategoriemi hodnoty meziročního růstu nad jejich poklesem. V případě HDP došlo ke třem meziročním poklesům, ceny potravin klesly ve dvou případech a mzdy klesly pouze v jednom roce.
Průměrná roční rychlost růstu HDP mezi lety 2006 a 2018 byla 2,13 % a celkový nárůst za toto období činil 25,51 %. Ceny potravin stoupaly průměrně o 2,87 % ročně a celkově se zvýšily o 34,44 %. Mzdy pak rostly v průměru o 3,85 % ročně, celkově pak vzrostly o 46,22 %.
